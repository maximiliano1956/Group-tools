Ricordiamo il concetto di GRUPPO (GROUP):
Abbiamo un insieme G e un'operazione binaria interna indicata convenzionalmente con il simbolo '.' :

. : FxF -> F

Devono essere soddisfatte le seguenti proprieta':

1) Dati 2 elementi a e b di G (anche coincidenti) deve essere sempre possibile calcolare a.b
2) Deve valere la proprieta' associativa:
   (a.b).c=a.(b.c)   per ogni a,b,c appartenenti a G.  Quindi se ho operazioni multiple posso omettere le parentesi.
3) Deve esistere l'elemento 'neutro' dell'operazione '.' convenzionalmente indicato con il simbolo e. che deve soddisfare:
   a.e = e.a = a per un generico elemento a di G. Si dimostra facilmente che l'elemento e e' unico.
4) Ogni elemento a deve avere un elemento inverso (indicato con a^-1) tale che:
   a.(a^-1) = (a^-1).a = e	Si dimostra facilmente che l'inverso di un elemento e' unico

Un GRUPPO (GROUP) e' detto ABELIANO (ABELIAN) o COMMUTATIVO (COMMUTATIVE)
se vale anche la proprieta' commutativa:

5) Dati 2 elementi qualunque a e b di G deve valere la proprieta' commutativa:
   a.b=b.a

=======================================================================================================================================

Ricordiamo il concetto di CAMPO (FIELD):

Abbiamo un insieme F e due operazioni binarie interne indicate convenzionalmente con i simboli '+' e '*' :

+ : FxF -> F
* : FxF -> F

Per convenzione in un'espressione il '*' ha priprita' sul '+'

Devono essere soddisfatte le seguenti proprieta':

1) (F,+) deve essere un gruppo abeliano (il cui elemento neutro verra' indicato convenzionalmente con il simbolo '0',
   mentre l'inverso di un elemento a verra' indicato come opposto di a e descritto con il simbolo -a)
2) (F-{'0'},*) deve essere un gruppo abeliano (il cui elemento neutro verra' indicato convenzionalmente con il simbolo '1',
   mentre l'inverso di un elemento a verra' indicato come reciproco di a e descritto con il simbolo a^-1 (o 1/a))
3) Le 2 operazioni + e * hanno un legame: deve valere la proprieta' distributiva del '*' rispetto al '+'
   in entrambi gli argomenti:
   (a+b)*c = a*c+b*c
   a*(b+c)=a*b+a*c	per ogni a,b,c appartenenti a F.
   Dalla proprieta' distributiva si deduce che e':
   1) 0*a=a*0=0 per ogni elemento a appartenente a F (quindi il neutro del '+' non ha inverso rispetto al '*')
   2) (-a)*b  =  a*(-b)  =  -(a*b) e  (-a)*(b) = a*b

=======================================================================================================================================

SPAZIO VETTORIALE su un CAMPO K (VECTOR SPACE OVER A FIELD K)

Supponiamo di avere:

1) Un campo K(+,*) i cui elementi saranno detti 'scalari' (qui il '+' e' tra scalari)
2) Un gruppo abeliano V(+) i cui elementi saranno detti 'vettori' (qui il '+' e' tra vettori)
3) Un'operazione che ha come primo argomento uno scalare e come secondo argomento un vettore e restituisce un vettore:
   quest'operazione e' detta MOLTIPLICAZIONE DI UNO SCALARE PER UN VETTORE e si indica con il simbolo '.':
   . : KxV -> V e deve godere delle seguenti proprieta':

   a) bilinearita' rispetto entrambi gli argomenti:
      
      (k1+k2).v = k1.v+k2.v  per ogni k1,k2 appartenenti a K e per ogni v appartenente a V
      k.(v1+v2) = k.v1+k.v2  per ogni k appartenente a K e per ogni v1,v2 appartenenti a V

   b) Proprieta' di compatibilita':

      k1.(k2.v) = (k1*k2).v  per ogni k1,k2 appartenenti a K e per ogni v appartenente a V

   c) 1.v = v per ogni v appartenenti a V

=======================================================================================================================================

ALGEBRA SU UN CAMPO K (ALGEBRA OVER A FIELD K)

Dato uno spazio vettoriale V su un campo K introduciamo la moltiplicazione vettoriale (indicato con il simbolo X) :

X : VxV -> V   che dovra' soddisfare alla proprieta' di bilinearita' in entrambi gli argomenti:

1) (v1+v2) X v3 = (v1 X v3) + (v2 X v3)	 per ogni v1,v2,v3 appartenenti a V
2) v1 X (v2+v3) = (v1 X v2) + (v1 X v3)	 per ogni v1,v2,v3 appartenenti a V

Notare che non abbiamo richiesto per l'operazione 'X' la proprieta' associativa, ne' quella commutativa,
ne' abbiamo richiesto l'esistenza di un elemento neutro.

Molti testi quando parlano di Algebra su un campo senza specificare intendono un'algebra ASSOCIATIVA CON ELEMENTO NEUTRO
(ASSOCIATIVE, UNITAL ALGEBRA) mentre la commutativita' va' specificata.

Ricordiamo che:

1) Proprieta' associativa per la moltiplicazione vettoriale:

   (v1 X v2) x v3 = v1 X (v2 X v3)	per ogni v1,v2,v3 appartenenti a V.
					Quindi nei prodotti multipli si potra' omettere le parentesi.

2) Proprieta' commutativa per la moltiplicazione vettoriale:

   v1 X v2 = v2 X v1			per ogni v1,v2,v3 appartenenti a V.

3) Esistenza elemento neutro per la moltiplicazione vettoriale:

   questo vettore e' indicato con il simbolo 1 ed e' tale che:

   v X 1 = 1 x v	per un qualunque v appartenente a V

Se valgono le prorieta' 1) e 3) il tutto puo' essere visto come un anello di vettori.

=======================================================================================================================================


Ricordiamo che uno spazio vettoriale ha sempre una dimenzione n (numero intero)
che corrisponde al minimo numero di vettori linearmente indipendenti in grado di generare l'interno spazio.
Questo insieme di n vettori linearmente indipendenti e' detto BASE dello spazio.

Esempio: supponiamo di avere uno spazio vettoriale sul campo K di dimensione 4.

Allora una base e' un insieme di 4 vettori {v1,v2,v3,v4} tali che k1.v1+k2.v2+k3.v3+k4.v4=0 <==> k1=k2=k3=k4=0
(che significa che i vettori sono linearmente indipendenti).
Questa base e' in grado di generare l'intero spazio cioe:

preso un vettore qualunque v esistera' una 4-pla (k1,k2,k3,k4) di elementi di K tale che:
v = k1.v1+k2.v2+k3.v3+k4.v4

Quindi c'e' una corrispondenza biunivoca tra V e K^4. Anzi di piu' questa corrispondenza e' un ISOMORFISMO.

Infatti ad ogni vettore corrisponde (tramite la base scelta) una 4-pla (k1,k2,k3,k4) :

Allora consideriamo 2 vettori v1 = k11.v1+k12.v2+k13.v3+k14.v4
			      v2 = k21.v1+k22.v2+k23.v3+k24.v4

Allora v1+v2 = (k11+k21).v1+(k12+k22).v1+(k13+k23).v1+(k14+k24).v1

Quindi in K^4 basta definire (k11,k12,k13,k14)+(k21,k22,k23,k24)=(k11+k21,k12+k22,k13+k23,k14+k24)

e si avra' un ISOMORFISMO tra V e K^4.

Quindi per studiare gli spazi vettoriali di dimensione n sul campo K basta studiare lo spazio vettoriale K^n che risulta essere
ISOMORFO a ciascuno di essi.


Alla luce di questo supponiamo di avere un campo K(+,*)
Consideriamo ora un magma finito M(X) e supponiamo che i suoi elementi siano {a,b,c}

Allora potremo supporre che l'insieme M sia UNA BASE di uno spazio vettoriale sul campo K.

Quindi un elemento del nostro spazio vettoriale sara' del tipo: k1.a+k2.b+k3.c con k1,k2,k3 elementi di K.

Questo e' uno spazio vettoriale infatti:

sia v1=k1.a+k2.b+k3.c e v2=k3.a+k4.b+k5.c allora v1+v2=(k1+k3).a+(k2+k4).b+(k3+k5).c
e sono soddisfatte tutte le proprieta' richieste.

Ma essendo M un magma si potra' definire anche un prodotto vettoriale:

v1Xv2 = (k1.a+k2.b+k3.c)X(k3.a+k4.b+k5.c) =
				(k1*k3)aXa+(k1*k4)aXb+(k1*k5)aXc+(k2*k3)bXa+(k2*k4)bXb+(k2*k5)bXc+(k3*k3)cXa+(k3*k4)cXb+(k3*k5)cXc

Quindi il prodotto viene definito dal prodotto degli elementi della base. Ma questi prodotti sono univocamente definiti
essendo la base elementi di un magma.

Chiaramente l'algebra cosi' ottenuta non e' necessariamente associativa ne' commutativa ne' unital.

Pero' se M e' qualcosa di piu' di un magma...

Se M e' un semigruppo l'algebra sara' associativa
Se M e' un monoide l'algebra sara' associativa e unital (infatti il vettore unita' sara 1.e)
Se M e' un monoide commutativo l'algebra sara' associativa,commutativa e unital.

Il tutto puo' essere visto come un'estensione del campo K aggiungendo i simboli esterni pari agli elementi della base


Vediamo alcuni esempi.

Supponiamo K=R e la base {1,u}	quindi un magma con elemento neutro.

Bisogna stabilire il calcolo di uXu (poiche' e' gia' stabilito che 1X1=1 1Xu=u uX1=u)

In generale uXu potra' essere un qualunque vettore: uXu = 1.a+b.u con a e b reali.

Allora: u^2 - b.u + b^2/4 = a + b^2/4
Da cui: (u - b/2)^2 = a + b^2/4
Cioe': (u - b/2)^2 = u1^2 dove u1^2 = a + b^2/4

Si hanno percio' 3 casi in base al valore di a + b^2/4 :

1) a + b^2/4 = 0  cioe' a = -b^2/4
   Allora sara' (u - b/2)^2 = 0 porta alla base {1,eps} con eps^2 = 0
2) a + b^2/4 > 0  porta alla base {1,j} con j^2 = 1
3) a + b^2/4 < 0  porta alla base {1,i} con i^2 = -1

Caso 1)		DUAL NUMBERS

v = a + b.eps		con eps^2 = 0

Se v1 = a + b.eps e v2 = c + d.eps allora v1Xv2 = a*c + (a*d+b*c).eps

Quindi in questa algebra (a,b) X (c,d) = (a*c,a*d+b*c)
			 (a,b) + (c,d) = (a+c,b+d)

E' associativa ?  vediamo: ( (a,b) X (c,d) ) X (e,f) = (a*c,a*d+b*c) X (e,f) = ((a*c)*e,((a*c)*f+(a*d+b*c)*e))
									     = (a*c*e,a*c*f+a*d*e+b*c*e)
			   (a,b) X ( (c,d) X (e,f) ) = (a,b) X (c*e,c*f+d*e) = (a*(c*e),a*(c*f+d*e)+b*(c*e))
									     = (a*c*e,a*c*f+a*d*e+b*c*e)
E' associativa!

E' commutativa?  vediamo: (a,b) X (c,d) = (a*c,a*d+b*c)
                          (c,d) X (a,b) = (c*a,c*b+d*a)

E' commutativa!

Esiste elemento neutro: Si': e'  (1,0)  infatti (a,b)X(1,0) = a*1,a*0+b*1 = (a,b)
						(1,0)X(a,b) = 1*a,1*b+0*a = (a,b)

Vediamo se per caso esistono gli elementi inversi rispetto il 'X':

a<>0 e b<>0    (a,b)X(x,y)=(1,0)   da cui: a*x = 1  e a*y+b*x = 0  da cui : x = 1/a e y=-b/a^2 avendo pero' a<>0.
Tutti gli elementi del tipo (0,b) NON hanno inverso
Quindi l'anello e' dotato di unit: se a<>0 si ha (a,b)^-1 = (1/a,-b/a^2)
Se invece a=0 non c'e' inverso.

Caso 2)		SPLIT-COMPLEX NUMBERS

v = a + b.j		con j^2 = 1

Se v1 = a + b.j e v2 = c + d.j allora v1Xv2 = (a*c + b*d) + (a*d+b*c).j

Quindi in questa algebra (a,b) X (c,d) = (a*c+b*d,a*d+b*c)
			 (a,b) + (c,d) = (a+c,b+d)

E' associativa ?  vediamo: Si'
E' commutativa ?  vediamo: Si'
Esiste elemento neutro: Si' e' (1,0)

Vediamo se per caso esistono gli elementi inversi rispetto il 'X':

a<>0 e b<>0    (a,b)X(x,y)=(1,0)   da cui: a*x+b*y = 1  e a*y+b*x = 0  da cui : x = -(a/b)*y da cui -(a^2/b)*y+b*y = 1

y = b/(b^2-a^2) x = -a/(b^2-a^2) questo pero' e' vero se a<>b. Tutti gli elementi del tipo (a,a) NON hanno inverso

Quindi l'anello e' dotato di unit: se a<>b si ha (a,b)^-1 = (-a/(b^2-a^2),b/(b^2-a^2))
Se invece a=b non c'e' inverso.

Caso 3)		COMPLEX NUMBERS

v = a + b.i		con i^2 = -1

Se v1 = a + b.j e v2 = c + d.j allora v1Xv2 = (a*c - b*d) + (a*d+b*c).i

Quindi in questa algebra (a,b) X (c,d) = (a*c-b*d,a*d+b*c)
			 (a,b) + (c,d) = (a+c,b+d)

E' associativa ?  vediamo: Si'
E' commutativa ?  vediamo: Si'
Esiste elemento neutro: Si' e' (1,0)

Vediamo se per caso esistono gli elementi inversi rispetto il 'X':

a<>0 e b<>0    (a,b)X(x,y)=(1,0)   da cui: a*x-b*y = 1  e a*y+b*x = 0  da cui : x = -(a/b)*y da cui -(a^2/b)*y-b*y = 1
y = -b/(a^2+b^2) x = a/(a^2+b^2)

Quindi se (a,b)<>(0,0) si ha (a,b)^-1 = (a/(a^2+b^2),-b/(a^2+b^2))

Percio' OGNI ELEMENTO DIVERSO DA 0 E' DOTATO DI INVERSO. PERCIO' (SOLO PER QUESTA ALGEBRA) SI HA UN CAMPO
