I primi di Mersenne sono numeri primi del tipo 2^n-1 con n numero naturale.

Chiediamoci inizialmente le condizioni necessarie affinche' l'espressione m^n-1 (m,n naturali) possa essere un numero primo.

Si vede subito che se m>2 il numero m^n-1 non potra' MAI essere primo.

Questo perche' vale l'identita': m^n-1 = (m-1)*(m^(n-1)+m^(n-2)+...+m^2+m+1) per cui se m>2 il fattore (m-1) e' diverso di 1.
Quindi condizione necessaria affinche' m^n-1 possa essere primo e' che sia m=2.

Quindi consideriamo 2^n-1. Se n non e' primo potremo scrivere n=a*b con a,b diversi da 1.

Ma allora 2^n-1 = 2^(a*b)-1 = (2^a)^b-1 = c^b-1 con c<>2 per cui ricadiamo nel caso precedente.

Per cui condizione necessaria affinche' 2^n-1 sia primo e' che anche n sia primo.

Quindi un primo di Mersenne e' del tipo 2^p-1 con p primo.

Naturalmente p primo e' condizione necessaria ma non sufficiente affinche' 2^p-1 sia primo.

Cio' significa che se p non e' primo certamente 2^p-1 non e' primo.
Se invece p e' primo ci saranno casi in cui 2^p-1 e' primo e casi in cui 2^p-1 non sara' primo

Nessuno ha dimostrato che i numeri primi di Mersenne siano infiniti

I numeri primi di Mersenne sono in corrispondenza biunivoca con i numeri perfetti pari:

supponiamo di avere un numero intero A del tipo M*2^(n-1) con M primo dispari.

I divisori di A saranno: 1,2,4,8,...,2^(n-1),M,M*2,M*4,M*8,...,M*2^(n-3),M*2^(n-2) escludendo A stesso.

A e' un numero perfetto se 1+2+4+8+...+2^(n-1)+M+M*2+M*4+M*8+...+M*2^(n-3)+M*2^(n-2)=M*2^(n-1)

Cioe' se (1+M)*Somma(k,0,n-2)[2^k]+2^(n-1)=M*2^(n-1)

Ovvero se (1+M)*(2^(n-1)-1)+2^(n-1)=M*2^(n-1) ==>
2^(n-1)-1 + M*2^(n-1) - M + 2^(n-1) = M*2^(n-1) ==> M = 2^(n-1) + 2^(n-1) - 1 ==> M=2^n-1

Quindi il numero perfetto e' (2^n-1)*2^(n-1)   con 2^n-1 primo di Mersenne

Esempio:	n=2	3*2=6	infatti   1+2+3=6
		n=3	7*4=28	infatti   1+2+4+7+14=28
		n=5	31*16= .....

Si dimostra che questa formula fornisce TUTTI i numeri perfetti pari.
Nessuno ha mai trovato un numero perfetto dispari.

Per testare la primalita' di un primo di Mersenne in maniera deterministica
esiste un particolare algoritmo,l'algoritmo di Lucas-Lehmer.

Normalmente per valutare la primalita' di un numero n bisogna maneggiare numeri dell'ordine almeno di n stesso.
Se n e' molto grande questo e' un problema che rende inapplicabili i normali algoritmi deterministici.

L'algoritmo di Lucas-Lehmer ha il vantaggio che per valutare la primalita' di 2^p-1 maneggia numeri limitati al valore di p.
Questo algoritmo e' molto efficiente per cui testare la primalita' di un primo di Mersenne risulta molto piu' agevole di testare
la primalita' di un numero qualunque.

Questo spiega perche' i numeri primi piu' grandi che sono al momento stati trovati sono primi di Mersenne.

I numeri naturali del tipo 2^n-1 sono detti numeri di Mersenne
I numeri primi del tipo 2^p-1 (p primo) come gia' detto sono i primi di Mersenne.

Il primo di Mersenne corrispondente al primo p viene indicato come Mp.

Supponiamo per ipotesi che Mp sia un primo di Mersenne.

Allora potremo definire il campo Z/MpZ dove e' definita l'aritmetica modulo Mp.

Ora consideriamo l'anello dei polimomi Z/MpZ[x] dove gli elementi dell'anello sono i polimoni a coefficienti in Z/ZMp

Noi sappiamo che se I[x] e' un ideale massimale dell'anello, il quoziente Z/MpZ[x] / I[x] e' un campo.

Sappiamo anche che I[x] e' un ideale massimale se e solo se e' un polinomio irriducibile.

Consideriamo percio' l'ideale principale dato dal generatore <x^2-3> (Dovendo essere 3 un elemento di Z/MpZ dovra' essere p>2)

Dimostriamo ora che x^2-3 e' sempre un polinomio irriducibile per un qualunque Mp (p>2)

Ricordiamo la legge di reciprocita' dei residui quadratici:

Supponiamo P e Q numeri primi dispari.

Sappiamo che un numero primo dividendolo per 4 deve per forza dare come resto 1 o 3
(Se desse resto 0 sarebbe divisibile per 4 e se desse resto 2 sarebbe divisibile per 2)

Quindi i 2 numeri P e Q saranno esprimibili come 4K+1 o come 4K+3 (K qualunque).

La legge di reciprocita' dei residui quadratici (di cui non diamo dimostrazione) dice cosi':

consideriamo le 2 equazione quadratiche modulari:

x^2=P modulo Q
x^2=Q modulo P

Se almeno uno tra P e Q e' del tipo 4K+1 allora si hanno 2 casi possibili:

A) Entrambe le equazioni ammettono soluzione
B) Nessuna delle 2 equazioni ammette soluzione

Se invece ne' P ne' Q sono del tipo 4K+3 (ovvero sono entrambi del tipo 4K+3) si hanno i 2 casi possibili:

A) La prima equazione ha soluzione ma la seconda no
B) La prima equazione non ha soluzione ma la seconda si

Definendo il simbolo di Legendre (P Q) pari a 1 se l'equazione X^2=P modulo Q ha soluzione e -1 se non ha soluzione
la legge si puo' esprimere elegantemente cosi':

(P Q) * (Q P) = (-1)^{[(P-1)*(Q-1)]/4}

Infatti se ad es. P = 4K+1 allora (P-1) e' divisibile per 4 da cui , essendo Q-1 sicuramente pari l'esponente di -1 e' pari
e quindi in tal caso e' sicuramente (P Q)*(Q P) = 1 da cui 2 possibilita':
a) (P Q)=1 e (Q P)=1		entrambe le equazioni hanno soluzione
b) (P Q)=-1 e (Q P)=-1		nessuna equazione ha soluzione

Se invece P=4K1+3 Q=4K2+3 sara' : [(P-1)*(Q-1)]/4 = [(4K1+2)*4K2+2)]/4 = (16*K1*K2+8*(K1+K2)+4)/4 = 4*K1*K2+2(K1+K2)+1 che e' dispari.
Conseguentemente sara' (P Q)*(Q P) = -1 da cui 2 possibilita':
a) (P Q)=1 e (Q P)=-1		la prima equazione ha soluzione e la seconda no
b) (P Q)=-1 e (Q P)=1		la prima equazione non ha soluzione e la seconda si

CVD

Allora ci interessa l'equazione modulare X^2=3 modulo Mp

Valutiamo l'equazione duale:

x^2=Mp modulo 3. Ovvero: x^2 = 2^p - 1

Ma una soluzione e' sicuramente x = 2^[(p+1)/2]
Infatti in tal caso: x^2 = 2^(p+1) allora x^2-Mp = 2^(p+1) - (2^p - 1) = 2^p + 1 (essendo 2^p+2^p=2^(p+1))

Ora 2^p - 1 e 2^p + 1 sono 2 dispari consecutivi. Compreso tra essi c'e' 2^p che non e' divisibile per 3.
Quindi e' del tipo 3K+1 o 3K+2 ; pero' non puo' essere 3K+1 poiche' altrimento 2^p-1 sarebbe 3K e quindi non primo.
Percio' 2^p e' del tipo 3K+2, 2^p-1 e' del tipo 3K+1 e quindi 2^p+1 deve essere del tipo 3K+3 quindi DIVISIBILE per 3

Quindi x=2^[(p+1)/2] e' sicuramente soluzione dell'equazione x^2=2^p-1 modulo 3

Ora consideriamo i 2 primi 3 e Mp.

Il primo e' sicuramente del tipo 4K+3
Per quanto riguarda il primo di Mersenne se fosse 2^p-1=4K+1 avremmo 2^p=4K+2 da cui 2^(p-1)=2K+1 dispari ma cio' e' impossibile
Percio' anche Mp deve essere del tipo 4K+3.

Quindi per il principio di reciprocita' avendo l'equazione x^2=Mp modulo 3 soluzione
l'equazione duale x^2=3 modulo Mp NON AVRA' SOLUZIONE.

Quindi il polinomio x^2-3 e' irriducibile in Z/MpZ[x]

e quindi il quoziente Z/MpZ[x] / <x^2-3> e' UN CAMPO!!

Tutto questo equivale a definire la moltiplicazione polinomiale in Z/MpZ[x] modulo il polinomio x^2-3
(Cioe' si moltiplicano i polinomi e si prende il resto della divisione del risultato per X^2-3)
Essendo x^2-3 irriducibile non troveremo mai 2 polinomi che moltiplicati tra di loro danno un multiplo di x^2-3
ovvero 0 modulo x^2-3.
Quindi questo anello e' un dominio di integrita' finito e quindi e' un campo.

E' chiaro che facendo cosi' otterro' sempre polinomi al massimo di grado pari al grado dell'ideale <x^2-3> - 1
quindi in questo caso avro' polinomi di grado 1 (cioe' lineari)

Quindi un generico elemento del campo sara' del tipo a+b*x con a,b appartenenti a Z/MpZ e tenendo conto che x^2=3

Questo equivale ad ampliare il campo Z/MpZ con un simbolo esterno che chiameremo guarda caso sqr(3) che avra' la proprieta'
di avere come quadrato 3.
Questo campo lo si indica con il simbolo Z/MpZ[sqr(3)] e il generico elemento sara' del tipo:

a+b*sqr(3) a,b in Z/MpZ

Questa definizione e' piu' semplice in quanto vengono naturali le regole di addizione e moltiplicazione:

Se A=a+b*sqr(3) e B=c+d*sqr(3) allora:

A+B = (a+b*sqr(3)) + (c+d*sqr(3)) = (a+c) + (b+d)*sqr(3)

A*B = (a+b*sqr(3)) * (c+d*sqr(3)) = a*c + a*d*sqr(3) + b*c*sqr(3) + 3*b*d = (a*c+3*b*d) + (a*d+b*c)*sqr(3)

Oppure indicando l'elemento a+b*sqr(3) con la coppia ordinata (a,b) le regole sono:

(a,b) + (c,d) = (a + c,b + d)
(a,b) * (c,d) = (a * c + 3 * b * d,a * d + b * c)

con a,b,c,d in Z/MpZ

Elemento neutro del + : (0,0)

Allora (a,b)+(inv(a),inv(b)) = (0,0) da cui inv(a)=-a e inv(b)=-b Infatti (a,b)+(-a,-b)=(a+(-a),b+(-b))=(0,0)

Elemento neutro del * : (1,0)

Allora (a,b)*(a^-1,b^-1)=(1,0) da cui:

a*a^-1+3*b*b^-1=1
a*b^-1+b*a^-1=0 da cui b^-1=(-b/a)*a^-1 e sostituendo nella prima:

a*a^-1-(3*b^2/a)*a^-1=1 da cui a^-1=a/(a^2-3*b^2) b^-1=-b/(a^2-3*b^2)

L'ordine del campo Z/MpZ[sqr(3)] e' Mp^2 poiche' in a+b*sqr(3) a e b possono assumere ciascuno Mp valori (da 0 a Mp-1).

L'ordine del gruppo additivo associato e' anch'esso Mp^2 mentre l'ordine del campo moltiplicativo associato e' Mp^2-1
poiche' bisogna escludere lo 0 (a=b=0)

La caratteristica del campo Z/MpZ[sqr(3)] e' Mp (poiche' i coefficienti variano in Z/MpZ).

Essendo un campo, e' valido l'automorfismo di Frobenius:

(A+B)^Mp = A^Mp+Br^Mp
(A*B)^Mp = A^Mp*B^Mp

dove A,B sono 2 elementi del campo.
Scegliendo A=a e B=b*sqr(3) dalla prima si ha:

(a+b*sqr(3))^Mp = a^Mp+(b*sqr(3))^Mp e applicando la seconda:

(a+b*sqr(3))^Mp = a^Mp+b^Mp*(sqr(3)^Mp)

Ma per il piccolo teorema di Fermat e' sempre A^Mp=A per qualunque elemento del gruppo moltiplicativo Z/MpZ, percio':

(a+b*sqr(3))^Mp = a+b*(sqr(3)^Mp)

Sempre per il piccolo teorema di Fermat e':

3^(Mp-1)=1 e poiche' in Z/MpZ ogni elemento e' generatore del gruppo moltiplicativo Z/MpZ avremo:

3^((Mp-1)/2)=-1 (abbiamo preso le radici quadrate di entrambe i membri) (deve valere -1 e non 1 essendo 3 un generatore)

da cui sqr(3)^(Mp-1)=-1 da cui sqr(3)^Mp=-sqr(3)

Quindi avremo (a+b*sqr(3))^Mp = a-b*sqr(3)

Moltiplicando ambo i membri per (a+b*sqr(3)) avremo:

(a+b*sqr(3))^(Mp+1) = a^2-3*(b^2) da cui:

(a+b*sqr(3))^(2*(Mp+1)/2) = a^2-3*(b^2) da cui:

((a+b*sqr(3))*(a+b*sqr(3)))^((Mp+1)/2) = a^2-3*(b^2) da cui:

(a^2+2*a*b*sqr(3)+3*b^2)^((Mp+1)/2) = a^2-3*(b^2)

Ponendo a=1 e b=1 abbiamo:

(4+2*sqr(3))^((Mp+1)/2) = -2 da cui

(2+sqr(3))^((Mp+1)/2) = -1 da cui (2+sqr(3))^(Mp+1) = 1

Ponendo a=1 e b=-1 abbiamo:

(4-2*sqr(3))^((Mp+1)/2) = -2 da cui

(2-sqr(3))^((Mp+1)/2) = -1 da cui (2-sqr(3))^(Mp+1) = 1

Quindi 2+sqr(3) e 2-sqr(3) hanno ordine (Mp+1) nel gruppo moltiplicativo Z/MpZ[sqr(3)]
(Ricordiamo che questo gruppo moltiplicativo ha ordine Mp^2-1 che e' uguale a (Mp-1)*(Mp+1)
 e quindi l'ordine di 2 +/- sqr(3) che e' Mp+1 ne e' un divisore come deve appunto essere per il teorema di Lagrange)

Notiamo anche che (2+sqr(3))*(2-sqr(3))=4-3=1 quindi 2+sqr(3) e' l'inverso di 2-sqr(3) e viceversa

Poniamo Om1=2+sqr(3) e Om2=2-sqr(3)

Allora avremo:

1) Om1*Om2=1 cioe' Om1=Om2^-1
2) Om1 e Om2 soddisfano l'equazione modulare x^(Mp+1)=1

Consideriamo ora l'espressione:

S(k)=Om1^(2^k)+Om2^(2^k) per k=0,1,2,...  da cui:

S(k)^2 = (Om1^(2^k)+Om2^(2^k))^2 = Om1^(2^(k+1))+Om2^(2^(k+1))+2*(Om1*Om2)^(2^k)=Om1^(2^(k+1))+Om2^(2^(k+1))+2 (essendo Om1*Om2=1)
da cui:

S(k)^2=S(k+1)+2 cioe':

S(k+1) = S(k)^2 - 2   Essendo S(0)= Om1+Om2 = 4

Ne consegue che la successione assume tutti valori privi del termine sqr(3)

Calcoliamo ora [Om1^((Mp+1)/4))+Om2^((Mp+1)/4))]^2=Om1^((Mp+1)/2))+Om2^((Mp+1)/2))+2*(Om1*Om2)^((Mp+1)/4))=(-1)+(-1)+2=0

Conseguentemente Om1^((Mp+1)/4))+Om2^((Mp+1)/4))=0 cioe': Om1^(2^(p-2))+Om2^(2^(p-2))=0

Ovvero:  S(p-2)=0

Quindi data la successione definita dalla ricorsione:

S(0)=4 S(k+1)=S(k)^2-2 per k=1,2,... con valori in Z/MpZ se Mp numero di Mersenne e' primo allora si avra' S(p-2)=0 (in Z/MpZ)

Questa e' una condizione necessaria affinche Mp numero di Mersenne sia primo. (Ricordiamo p>2)
Quindi se NON e' verificata Mp non e' primo
Se e' verificata non si puo' dire niente (al momento ma vedremo poi che e' anche condizione sufficiente)

Quindi basta ricavare i vari valori della successione S(k) fino al valore k=p-2 e controllare che il valore ottenuto
sia multiplo di Mp.

Oppure ANCORA MEGLIO ad ogni calcolo di S(k) ridurre il valore nel range 0/Mp-1 (prendendo il resto della divisione per Mp)
(In questo modo i valori maneggiati sono limitati a Mp-1)

Quindi come si vede per vedere se Mp=2^p-1 non e' primo basta calcolare p-3 valori della successione

L'ordine del numero dei valori da calcolare e' paragonabile al log in base 2 del numero da controllare e questo rende il
test di Lucas-Lehmer estremamente vantaggioso.

Esempi:

Mp = 2^3-1=7 quindi p=3
Allora S(0)=4 S(1)=4*4-2=14 che e' multiplo di 7 quindi non si puo' dire che 3 non e' primo

Mp = 2^4-1=15 quindi p=4
Allora S(0)=4 S(1)=4*4-2=14 S(2)=14*14-2=194 che non e' multiplo di 15 e infatti 15 non e' primo

Mp = 2^5-1=31 quindi p=5
Allora S(0)=4 S(1)=4*4-2=14 S(2)=14*14-2=194=8 S(3)=8*8-2=62 che e' multiplo di 31 quindi non si puo' dire che 5 non e' primo

Mp = 2^6-1=63 quindi p=6
Allora S(0)=4 S(1)=4*4-2=14 S(2)=14*14-2=194=5 S(3)=5*5-2=23 S(4)=23*23-2=527 che non e' multiplo di 63 e infatti 6 non e' primo

Mp = 2^7-1=127 quindi p=7
Allora S(0)=4 S(1)=4*4-2=14 S(2)=14*14-2=194=67 S(3)=67*67-2=4487=42 S(4)=42*42-2=1762=111 S(5)=111*111-2=12319
che e' multiplo di 127 (127*97=12319) quindi non si puo' dire che 127 non e' primo

etc...


Ora vediamo che la condizione e' anche sufficiente.

Supponiamo si avere la successione S(k) e che sia:

Om1^(2^(p-2))+Om2^(2^(p-2))=K*Mp

Moltiplicando ambro i membri per Om1^(2^(p-2)) avremo:	Om1^(2^(p-1))+(Om1*Om2)^(2^(p-2))=K*Mp*Om1^(2^(p-2)) cioe':

(1)	Om1^(2^(p-1))=K*Mp*Om1^(2^(p-2))-1 e elevando al quadrato entrambi i membri:

(2)	Om1^(2^p)=(K*Mp*Om1^(2^(p-2))-1)^2

Ora supponiamo per assurdo Mp non primo: sia q un suo fattore primo minore di sqr(Mp)

Consideriamo l'anello Z/qZ[sqr(3)]

Si parla di anello poiche' non e' detto che l'equazione modulare x^2=3 modulo q non abbia soluzioni per qualunque q
(Ovvero il l'ideale <x^2-3> potrebbe non essere massimale in Z/qZ[x])

Comunque consideriamo il gruppo moltiplicativo Z/qZ[sqr(3)] dato dagli elementi a+b*sqr(3) (con a e b in Z/qZ) dotati di inverso
rispetto all'operazione *

Questo gruppo avra' al massimo q^2-1 elementi

Le 2 equazioni (1) e (2) valutate modulo q diventano rispettivamente:

Om1^(2^(p-1))=-1
Om1^(2^p)=(-1)^2=1

Percio' Om1 in Z/qZ[sqr(3)] ha ordine 2^p

Allora l'ordine di Om1 in Z/qZ[sqr(3)] sara' minore o uguale a q^2-1 che e' minore di Mp (avendo scelto q<sqr(Mp)) che e' 2^p-1

Quindi sara':	2^p<=q^2-1<Mp=2^p-1 che e' palesemente impossibile.

Da cui Mp deve essere primo. CVD

Quindi il criterio di Lucas-Lehmer e' necessario e sufficiente per la primalita' di Mp
