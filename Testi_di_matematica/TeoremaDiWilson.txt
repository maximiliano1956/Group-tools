Questo teorema fornisce una condizione necessaria e sufficiente per la primalita' di un numero intero n>1 :

n intero positivo maggiore di 1 e' primo se e solo se      (n-1)! mod n = -1

Dimostriamo prima che se (n-1)! mod n = -1 allora n e' primo

Per assurdo supponiamo che sia  (n-1)! mod n = -1 e che n non sia primo.

Otteniamo (n-1)! + 1 mod n = 0 ovvero che (n-1)! + 1 e' multiplo di n.
Quindi esistera' un intero k tale che:

(n-1)! + 1 = k*n. Se n non e' primo potremo scrivere n=a*b con a e b minori di n e diversi da 1.

Questo pero' porta ad una contraddizione poiche' (n-1)! + 1 = 1*2*3*4*...*(n-2)*(n-1) + 1 non e' multiplo di nessun intero
minore di n (da' come resto sempre 1), mentre la parte destra e' k*n = k*(a*b) ed e' multiplo sia di a che di b che sono 2 interi
minori di n. Percio' se (n-1)! mod n = -1 n deve essere primo. CVD


Ora dimostriamo che se n e' primo allora e' (n-1)! mod n = -1


Sia A l'insieme dei numeri da 1 a n-1 con n>2 e supponiamo di introdurre come operazione binaria la moltiplicazione modulo n.

Ovvero a.b = a*b-[a*b/n]*n dove [] e' la parte intera. In pratica si moltiplicano i 2 operandi poi si considera
il resto della divisione per n del risultato. E'chiaro che l'operazione dara' un risultato intero compreso tra 0 e n-1 inclusi

Noi pero' vogliamo che il risultato dell'operazione sia comunque un elemento di A
Cioe' noi vogliamo escludere che a.b sia uguale a 0 poiche' in tal caso l'operazione non sarebbe possibile ovvero mi darebbe un
risultato esterno ad A.

E' necessario quindi che a.b non sia mai multiplo di n (in tal caso infatti il resto della divisione per n sarebbe zero)

Ora questo avviene se n e' primo!

Infatti la definizione classica di numero primo e' che abbia come divisore solo 1 e se' stesso.
Ma la vera definizione (da cui in Z deriva quella ora detta) e' questa:

un numero n e' primo quando:

Scelti a e b qualunque diversi da 0:
n|a*b => n|a or n|b cioe' e' primo se essendo divisore del prodotto a*b deve dividere uno dei 2 fattori.

Questo equivale a dire che se n e' primo e non e' divisore ne' di a ne' di b non potra' mai essere divisore di a*b.

Ora scegliendo a e b nel nostro insieme (numeri interi da 1 a n-1)
n non potra' dividere ne' a ne' b (essendo a<n e b<n) quindi se n e' primo non potra' mai dividere a*b
quindi se n e' primo il resto della divisione di a*b per n non potra' mai essere zero.

Quindi a.b=0 non ha soluzioni per elementi di A. L'unica possibilita' e' che sia a=0 o b=0 ma essi non sono elementi di a

Quindi se n e' primo combinando con la nostra operazione binaria (moltiplicazione modulo n)
2 elementi qualunque di A ottengo come risultato sicuramente un elemento di A.
L'operazione e' come si dice interna.

Quindi abbiamo definito quanto meno un magma.

In realta' vediamo subito che l'operazione gode anche di altre proprieta':

1) E' associativa: bisogna dimostrare che (a.b).c = a.(b.c) per a,b,c qualunque.
2) Esiste l'elemento neutro: e' chiaramente 1 lo stesso della moltiplicazione ordinaria
   Infatti a.1 = 1.a = a essendo a*1 = 1*a = a
3) E' commutativa: a.b = b.a essendo a*b = b*a

Quindi abbiamo a che fare con quello che viene detto un MONOIDE commutativo.

In realta' e' qualcosa di piu': infatti abbiamo detto che essendo n primo il prodotto a.b non potra' mai essere zero.
Questo comporta ulteriori proprieta'.

Infatti: fissiamo un a qualunque e consideriamo la funzione f:A->A f(x)=a.x=x.a

Questa funzione e' iniettiva: infatti f(x1) = f(x2) => a.x1 = a.x2 => a.x1 - a.x2 = 0 => a.(x1-x2) = 0
ma se n e' primo l'unica possibilita' per ottenere 0 e' che un operando valga 0.
Deve percio' essere (essendo a<>0 appartenendo ad A) x1-x2=0 cioe' x1=x2.
Quindi come detto la f e' iniettiva.
Ma per il principio del pidegeon-hole essendo definita su un insieme A finito sara' anche suriettiva.
Sara' cioe' biunivoca cioe' invertibile.

Questo significa che l'equazione y=f(x) ammette sempre un'univoca soluzione indipendentemente dalla scelta di y
(x = f^-1(y)).
In particolare se si sceglie y=1 avro' l'equazione a.x = x.a = 1.
In tal caso la soluzione dell'equazione e' quello che viene detto l'elemento inverso di a.

Quindi ogni elemento di A e' dotato di inverso.

Quindi se n e' primo la struttura algebrica corrispondente e' un gruppo abeliano.

D'ora in poi chiamiamo n con la lettera p (poiche' e' primo)

Ora vogliamo trovare quali elementi coincidono con il proprio inverso.

Bisogna risolvere l'equazione:   x.x=1

x^2-1=0 da cui (x-1).(x+1)=0 ma essendo p primo l'unica possibilita' e' che un fattore sia zero:
Quindi si hanno solo le 2 soluzioni x=1 e x=-1 (che equivale a p-1)

Infatti: 1.1 = 1 e (p-1).(p-1) = p.(p-1) - (p-1) = 1

Quindi 1 ha per inverso 1 e (p-1) ha per inverso (p-1).

Quindi ci sono 2 elementi (1 e p-1) che coincidono con il proprio inverso.
Ne rimangono p-1-2=p-3 che e' pari essendo p dispari

Questi p-3 valori possono essere suddivisi in tante coppie ogni elemento accoppiato col suo inverso.

Moltiplicando tutti gli elementi fra di loro si ottiene proprio (p-1)!
Se ordiniamo gli elementi mettendo come primi 2 quelli che coincidono col proprio inverso e poi gli altri
accoppiati come descritto prima si avra':

(p-1)! = 1.(p-1).a.a^-1.b.b^-1...   ma ogni coppia a.a^-1 e' uguale a 1 da cui:

(p-1)! = 1.(p-1).1.1.1.1 ....

Quindi (p-1)! = p-1

Caso particolare p=2
In tal caso 1 e p-1 coincidono poiche' il gruppo abeliano ha un solo elemento (l'elemento neutro 1)
qui: (p-1)! = 1! = 1 = (2-1) = p-1 anche in questo caso.

Questo e' il teorema di Wilson: p e' primo se e solo se (p-1)! modulo p = (p-1) = -1


Vediamo se p non e' primo ... chiamiamolo n (n=4,6,8,9,10,12, ....):

Si hanno 2 casi:

1) n e' scomponibile come prodotto a*b con a<>b con a e b diversi da 1.
   Poiche' e' n=a*b sara' a<n e b<n. Quindi nel prodotto (n-1)! incontreremo ad un certo punto sia a che b;
   in tal caso avremo percio' (n-1)! modulo n = 0

2) n e' esprimibile come una potenza intera maggiore di 1 di una base maggiore di 1  quindi sara' n=a^b a<>1 b<>1

   In tal caso se b>2 avro'  n = a*a*a*.... = a * (a*a..) = a * b e ricadiamo nel caso precedente
   avremo percio' di nuovo (n-1)! modulo n = 0

   Resta percio' il caso n=a^2 con a<>1

   Se n>2*a nel prodotto (n-1)! incontrero' prima 2*a poi a
   e quindi avro' come fattore a^2 da cui di nuovo (n-1)! modulo n = 0

   Rimane da considerare il caso n=a^2 con n<=2*a; cio' avviene se a^2<=2*a cioe' se a^2-2*a<=0

   Ma questo (lo si vede facilmente) avviene solo per a=2:

   a=2   a^2=4   2*a=4   cioe' a^2=2*a

   a=3   a^2=9   2*a=6   quindi a^2>2*a

   per valori crescenti di a il gap tra il quadrato e il doppio aumenta.

   Quindi anche nel caso n=a^2 se a>2  avremo (n-1)! modulo n = 0

   Nel caso n=2^2=4 abbiamo (4-1)! = 6 che modulo 4 da' 2 (non e' 0 ma non e' neanche n-1=3)
   per cui il teorema di Wilson e' valido anche in questo caso.


Ricapitolando: dato n intero maggiore di 1 si ha che n e' primo se e solo se (n-1)! modulo n = -1

In piu' si potra' dire che se n non e' primo ed e' maggiore di 4 avremo sempre (n-1)! modulo n = 0
Mentre per n=4 avremo (4-1)! modulo 4 = 2 che non contraddice il teorema di Wilson
